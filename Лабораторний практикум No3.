Лабораторний практикум No3. Основні принципи OOP та OOD (максимум 20
балів)
Написати програму, яка моделює роботу вбудованого процесора турнікету для
надання доступу до об’єктів (для одного з описаних нижче варіантів). Для цього необхідно
спроектувати та реалізувати наступні модулі та їх взаємодію:
Турнікет зчитує картку та отримує дані по ній з реєстру, виконує її перевірку та
фіксацію проходів чи відмов:
● якщо картка не знайдена в реєстрі / прострочена / заблокована, чи на ній не
залишилося кредитів для проходження, то прохід заборонено;
● інакше з картки знімається один прохід / його вартість (якщо для картки
передбачається контроль проходів) і прохід дозволяється;
● при спрацюванні картки пільгового типу турнікет має засвітити контрольну лампу
(викликати метод warn), щоб контролер мав змогу перевірити документи, що дають
право на пільгу;
● проходи та відмови фіксуються до реєстру.
Модель картки зберігає дані по картці, а саме:
● унікальний ідентифікатор,
● Вид / тип картки,
● термін дії / кількість поїздок тощо.
Реєстр виданих карток являє собою систему, у якій є можливість:
● випустити картку;
● отримати дані за карткою по унікальному ідентифікатору;
● заблокувати картку через порушення правил;
● видавати по запиту дані про проходи та відмови для всіх карток, для карток
певного типу або для конкретної картки.

Оберіть один з наступних варіантів використання карток:
Варіант 1. Турнікет контролює вхід лижників на підйомник по ski-pass. Ski-pass
бувають наступних видів:
● За кількістю підйомів (на N підйомів)

● За терміном дії (ранкові (з 9 до 14), вечірні (з 14 до 19), нічні (з 19 до 24), на N
повних днів, на сезон)
Також ski-pass всіх видів поділяються на типи:
● Звичайні (базова вартість)
● Пільгові (для студентів, пенсіонерів та інших пільгових категорій -20% від вартості)
● VIP (подвоює вартість будь-якого ski-pass та дозволяє проходити на підйомник без
черги)
Варіант 2. Турнікет контролює вхід пасажирів на перон швидкісного трамваю. Для
проходу на перон можуть використовуватися проїзні картки, які поділяються на такі види:
● По терміну дії: на день, на тиждень, на місяць.
● По кількості поїздок: на 4, на 10, на 20.
● Накопичувальні картки – можуть поповнюватися на певну суму грошей, з якої при
кожній поїздці знімається актуальна вартість проїзду. Такі картки не мають
обмежень по терміну дії.
Також проїзні можуть бути наступних типів (окрім накопичувальних карток, які можуть
бути тільки «звичайного» типу):
● Звичайні (базова вартість)
● Пільгові (для студентів, пенсіонерів та інших пільгових категорій -50% від вартості)
